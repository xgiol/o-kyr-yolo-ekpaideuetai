<html>

<head>
    <meta charset="utf-8">
    <link rel="stylesheet" href="kavafi-style.css">
</head>

<body>
    <div class="poem">
        <h1>Ἰθάκη</h1>
        <div class="verse">Σὰ βγεῖς στὸν πηγαιμὸ γιὰ τὴν Ἰθάκη,
            νὰ εὔχεσαι νἆναι μακρὺς ὁ δρόμος,
            γεμάτος περιπέτειες, γεμάτος γνώσεις.
        </div>
        <div class="verse">
            Τοὺς Λαιστρυγόνας καὶ τοὺς Κύκλωπας,
            τὸν θυμωμένο Ποσειδῶνα μὴ φοβᾶσαι,
            τέτοια στὸν δρόμο σου ποτέ σου δὲν θὰ βρεῖς,
            ἂν μέν᾿ ἡ σκέψις σου ὑψηλή, ἂν ἐκλεκτὴ
            συγκίνησις τὸ πνεῦμα καὶ τὸ σῶμα σου ἀγγίζει.
        </div>
        <div class="verse">
            Νὰ εὔχεσαι νά ῾ναι μακρὺς ὁ δρόμος.
            Πολλὰ τὰ καλοκαιρινὰ πρωϊὰ νὰ εἶναι
            ποὺ μὲ τί εὐχαρίστηση, μὲ τί χαρὰ
            θὰ μπαίνεις σὲ λιμένας πρωτοειδωμένους·
        </div>
        <div class="verse">
            νὰ σταματήσεις σ᾿ ἐμπορεῖα Φοινικικά,
            καὶ τὲς καλὲς πραγμάτειες ν᾿ ἀποκτήσεις,
            σεντέφια καὶ κοράλλια, κεχριμπάρια κ᾿ ἔβενους,
            καὶ ἡδονικὰ μυρωδικὰ κάθε λογῆς,
            ὅσο μπορεῖς πιὸ ἄφθονα ἡδονικὰ μυρωδικά.
        </div>
        <div class="verse">
            Σὲ πόλεις Αἰγυπτιακὲς πολλὲς νὰ πᾷς,
            νὰ μάθεις καὶ νὰ μάθεις ἀπ᾿ τοὺς σπουδασμένους.
            Πάντα στὸ νοῦ σου νἄχῃς τὴν Ἰθάκη.
            Τὸ φθάσιμον ἐκεῖ εἶν᾿ ὁ προορισμός σου.
        </div>
        <div class="verse">
            Ἀλλὰ μὴ βιάζῃς τὸ ταξείδι διόλου.
            Καλλίτερα χρόνια πολλὰ νὰ διαρκέσει.
            Καὶ γέρος πιὰ ν᾿ ἀράξῃς στὸ νησί,
            πλούσιος μὲ ὅσα κέρδισες στὸν δρόμο,
            μὴ προσδοκώντας πλούτη νὰ σὲ δώσῃ ἡ Ἰθάκη.
        </div>
        <div class="verse">
            Ἡ Ἰθάκη σ᾿ ἔδωσε τ᾿ ὡραῖο ταξίδι.
            Χωρὶς αὐτὴν δὲν θἄβγαινες στὸν δρόμο.
            Ἄλλα δὲν ἔχει νὰ σὲ δώσει πιά.
        </div>
        <div class="verse">
            Κι ἂν πτωχικὴ τὴν βρῇς, ἡ Ἰθάκη δὲν σὲ γέλασε.
            Ἔτσι σοφὸς ποὺ ἔγινες, μὲ τόση πείρα,
            ἤδη θὰ τὸ κατάλαβες ᾑ Ἰθάκες τί σημαίνουν.
        </div>
    </div>
</body>

</html>